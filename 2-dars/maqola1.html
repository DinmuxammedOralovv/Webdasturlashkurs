<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>BASLAWISH KLASS OQIWSHILARINDA SO'ZLIK 
        JUMISLARIN KEN'EYTIW JOLLARI</title>
</head>
<body>
    <center><h2>BASLAWISH KLASS OQIWSHILARINDA SO'ZLIK 
        JUMISLARIN KEN'EYTIW JOLLARII (TA'LIM QARAQALPAQ TILINDE ALIP 
        BARILATUG'IN KLASLAR USHIN)</h2></center>
       <b><p align="right">ФИО автора: Kamalova Nilufar <br>
            Baslawish ta'lim jo'nelisi 2-kurs studenti <br>
            ФИО научного руководителя: Ernazarova M.S 
            f.f.d. (DSc)<br></p></b> 
            <p><i>Annotaciya: <a href="#yakun"> Maqala</a> baslawish klass oqiwshilarinin’ so’zlik qorin ko’beytiw jollari
                ha’m de baslawish klass oqiwshilarinin’ sabaqliqlarinda so’zlik qorin ko’beytiwge
                baylanisli tapsirmalar ha’m olardi orinlaw usillari. </i></p>
                <p><i>Gilt so’z: <a href="#til">Til</a> , <a href=" #sozlik">so’zlik qor</a> ,<a href="#kommunikativlik">kommunikativlik</a> ,<a href="#ekspressivlik">ekspressivlik</a> ,<a href="#usillar">usillar</a> . 
                </i></p>
            <p id="til"> Til. Tilimiz bizge berilgen en' ulli, biybaha ha'm de bizdi basqa janli janzatlardan
              ayirip turiwshi qa'siyetimiz bolip esaplanadi. Ja'miyette tildin' atqaratug'in xizmeti
              og'ada ulli. Sebebi, adamlar til arqali bir-biri menen qarim-qatnas jasaydi, pikir alisadi. 
              Tildin' qarim-qatnas jasaw xizmeti arqali adamalar birlikte miynet etedi, materialliq
              ha'm ruwxiy bayliqlardi do'retedi. Ja'miyettegi barliq o'zgerislar ha'm rawajlaniwlar til
              arqali, ko'zge ko'rinbese de onin' xizmeti arqali iske asadi. Sol ushin da til ja'miyet 
              rawajlaniwinda ayiriqsha a'himiyetke iye bolip esaplanadi. Qullas, tilsiz ja'miyetlik 
              o'mirdi ko'z aldimizg'a keltiriw mu'mkin emes</p>
            <p>Biz til degende eki tu'rli ma'nide tu'sinemiz: birinshiden, adamnin' bir mu'shesin, 
             yag'niy anatomiyaliq atamasi, ekinshiden, qarim-qatnas jasaw, so'ylew quralin 
             tu'sinemiz. Usi song'i ma'nisinde, yag'niy qarim-qatnas qurali ma'nisinde tildi u'yreniw 
             til biliminin' tiykarg'i waziypasi. Til haqqinda ha'r alim ha'r tu'rli ko'plegen pikirlerdi 
             bildiredi. Ma'selen, "til - adamlardin' bir-biri menen qarim-qatnas jasaw qurali", "til -
             oylawdi qa'liplestirip, jariqqa shig'aratug'in oylaw qurali", "til ko'rkem a'debiyattin' 
             birinshi elementi yamasa ko'rkem a'debiyattin' jani" degen aniqlamalardi beredi. 
             Ja'miyette til tiykarinan eki tu'rli xizmetti atqaradi. Tildin' qatnas qurali xizmeti 
             kommunikativlik xizmeti bolsa, al oydi qa'liplestiriwi, jariqqa shig'ariwi, adamlardin' 
             psixikaliq keshirmelerin ha'm ishki tolg'anislarin bildiriw onin' ekspressivlik xizmeti 
             bolip tabiladi.</p>
             <p>Adamlar arasinda qarim-qatnas jasaw qurali xizmetin atqaratug'in til seslerden 
              quraladi. Tildin' o'mir su'riwi, jasawi sesler arqali boladi. Sonliqtan adamzat tili- seslik 
              til. O'z orninda sesler buwinlardi, buwinlar so'zlerdi, soz'ler so'z dizbeklerin, so'z 
              dizbekleri ga'plerdi, ga'pler bolsa tekstti quraydi. Sol ko'riniste bir pu'tin tamamlang'an 
              oydi payda etedi. </p>
              <p>Bizlerdin' ana tilimiz esaplang'an qaraqalpaq tili og'ada bay tiller qatarina kiredi. 
              Ha'r bir adam o'z ana tilin jaqsi biliwi, tilin o'z orninda, kerek tu'rde, o'nimli paydala 
              aliwi, oni rawajlantiriwi kerek. Biraq o'z ana tilinin' abiroyin ko'terip ju'rgen adamlar 
              menen bir qatarda onnan nadu'ris paydalanip ju'rgen adamlar da tawiladi. Bizin' 
              xalqimiz bilimli, sawatli, a'sirese ana tiline, a'wizeki a'debiyatina, so'zlik qorin 
              bayitiwg'a og'ada u'lken itibar qaratip kelgen xaliq. Oni tariyxta jasap o'tken baqsi, 
              jirawlardin' do'retpelerinen, xaliq da'stanlari, qosiqlarinan ko'riwge boladi. Xalqimiz 
              o'z perzentlerine jas waqitlarinan baslap-aq ha'r tu'rli ertekler, naqil-maqallar, 
              jan'iltpashlar, jumbaqlar ha'm ko'plegen qosiq u'lgileri menen tanistirip, u'yretip 
              kelgen. Bular arqali balanin' sana-sezimi, oylaw qa'bileti rawajlanadi, til baylig'i o'sedi, 
              so'zlerdi tez ha'm du'ris aytiwg'a tili jaqsi aylanatug'in boladi. Til tuwrali en' da'slepki 
              tu'sinikler, so'zlerdi qollay aliw uqiplilig'i en' da'slep shan'araqta qa'liplese baslaydi. 
              Shan'araqtag'i ta'lim-ta'rbiya bala ta'rbiyasina ta'sir etiwi aniq. Sebebi bala ko'zin aship, 
              du'nyani tanig'aninan baslap sol adamlar ortasinda bolg'anliqtan, og'an ta'sir etpey 
              qoymaydi. Bala mektepke kelemen degenshe shan'araqta ta'rbiyalanadi. Ata-ana 
              o'zinin' tutiwi, ka'siplik iskerliginde, a'debi menen de u'lgi bola aliwi kerek.</p>
              <p> Ata-analar balalarinin' mektep-oqiw waziypalarin jaqsi orinlawin ta'miyinlew 
                ushin to'mendegilerge a'mel etseler ma'qsetke muapiq bolar edi: <br>
                -balalardin' sabaqqa kesh qaliwlarina ha'm sebepsiz sabaq qaldiriwlarina jol qaymawi 
               kerek; <br>
               -balalardin' sabag'i ushin u'yde qolay jag'day jaratiw; <br>
               -balalardin' u'y tapsirmalarina hadalliq penen qarawg'a u'yretiw, balalardin' g'ayrat 
               ha'm shidamlilig'in asiriw; <br>
               -balalardi hu'jdanliq ha'm haqgo'y boliwg'a, g'arezsiz tu'rde orinlawg'a u'yretiw. 
                </p>
                <p>Shan'araq ha'r waqit mektep menen birgelikte jumis alip bariwi balanin' ta'lim-ta'rbiyasina jaqsi ta'sir ko'rsetedi, ta'rbiyada joqari na'tiyjelikke erisiledi10
                . 
                Baslawish klasqa da'slepki qa'demlerin taslag'an balanin' qorshag'an orta, ta'biyat 
                haqqindag'i oylari tar tu'sinikke iye bolatug'inlig'i belgili. Olardin' omirlik ta'jriybesi, 
                so'zlik qori, ku'ndelik turmista so'zlerden paydalaniw ta'jriybesi de az boladi. Sol ushin 
                da, olardin' so'zlik qorin ko'beytiw, so'zlerdi orinli, kerekli jerde paydalaniwg'a 
                u'yretiw, ta'jriybesin asiriw ha'm aniq, mazmunli so'ylewge u'yretiw oqitiwshinin' en' 
                ulli ha'm a'diwli waziypalarinin' biri bolip esapnaladi. Og'an misal retinde birinshi 
                klasqa arnalg'an "A'lipbe"11 sabaqlig'inda ushiratiwimiz mu'mkin. Usi kitaptin' 3-
                betinen 9-betine shekem Respublikamiz gerbi, bayrag'i, ulli Berdaq shayirimizdin' 
                ha'ykeli, baslawish klass oqiwshilarinin' birinshi ma'rtebe mektepke kelip atirg'ani 
                ha'm olardi oqitiwshisi ku'tip aliwi, baslawish klass oqiwshilarinin' ku'n ta'rtibi qanday 
                boliwi kerekligi, altin gu'z ma'wsimi ko'rinisleri, baxitli shan'araq ko'rinisi ha'm de 
                usinday salqin hawa-rayinda qanday kiyimler kiyiw kerekligi tuwrali birqansha 
                ko'rinisler keltirip o'tilgen. Usinday mazmundag'i su'wretler sabaqliqqa belgili bir 
                maqsette kiritilgen boladi. Bunnan en' basli ma'qset balanin' su'wretlerge qarap 
                mazmunli tekst du'ziw qa'biletin qa'liplestiriw, so'zlerden duris paydalaniw, so'zlik 
                qorin ken'eytiw, oylaw qa'biletin rawajlandiriw, oqitiwshi ha'm oqiwshi arasinda 
                mazmunli sa'wbet quriw siyaqli birqansha maqsetler belgilep qoyiladi. So'zlik penen 
                alip barilatug'in isler tek g'ana birinshi klasta emes, al uliwma baslawish klaslarda da 
                alip barilatug'in waziypa esaplanadi. </p>
            <p>So'zlikler penen islesiwlerdin' ma'qsetine baylanisli jumis ha'r qiyli bag'darda alip 
                bariladi, biraq aldig'a qoyilg'an maqset bir boliwi sha'rt. Bul boyinsha ko'p g'ana 
                jumislar sho'lkemlestiriledi. Ma'selen: en' a'piwayi zatlardan baslaytug'in bolsaq, 
                yag'niy balani qorshag'an orta haqqindag'i tu'siniklerin ken'eytiw ha'm usi boyinsha 
                teren'letiw; ha'zirgi zamanimiz ilm-pa'n, texnika, internet rawajlang'an da'wirindegi 
                ha'r bir bala televizor, radio, internette ko'rgen, esitken so'zleri arqali so'zlik qori 
                ken'eyip keledi biraq qollanip atirg'an so'zlerinin' ma'ni-mazmunin toliq tu'sinbewi de 
                mu'mkin; balanin' so'zlik qori belgili bir bag'darda rawajlang'an boladi. Olardin' so'zlik 
                qorinda ilmiy terminler (matematika, geografiya, teorema, botanika h.t.b.), 
                frazeologizmler, abstrakt soz'ler siyrek ushirasadi, sonliqtan oqitiwshinin' keyingi alip 
                baratug'in jumisi balanin' abstrakt so'zler, ilmiy terminler, frazeologizmler boyinsha 
                alip bariladi; baslawish klass oqiwshilarinin' so'zlik qori tek g'ana qorshag'an orta 
                menen pikir alisiwg'a ga'na jetedi, sonliqtan balanin' pikir alisiw waqtinda so'zlerdi 
                du'ris qollaw ko'nlikpelerin qa'liplestiriw kerek; basqa bir jag'dayda bolsa, balalardin' 
                so'zlik qori ko'plegen so'zlerge bay boliwi mu'mkin, biraq olardi du'ris irg'ag'ina salip 
                ayta almaw jag'daylarin da ushiratiwimizg'a boladi. Bunday jag'dayda oqitiwshinin' 
                waziypasi bala menen ko'plew awizeki sa'wbet alip bariwi ha'm de ko'rkem 
                shig'armalar, ertekler, qosiqlardi oqitip, yadlatip bariw da'wirinde oqiwshinin' ta'sirli 
                etip aytiwina, irg'ag'ina tu'siwine itibar qaratiw oqitiwshinin' basli waziypasi 
                esaplanadi. Bala so'zlik qorinda bolatug'in ha'r qiyli kemshiliklerdi joqarda keltirilgen 
                usillar arqali a'ste-aqirin joq etip keliwge boladi. Baslawish klass sabaqliqlarinda da 
                so'zlik qordi rawajlantiriw, ken'eytiw tuwrali ko'plegen shinig'iwlar keltirip o'tilgen. 
                Ma'selen, ekinshi klasta "Baqshada ne o'sedi" temasinda so'zlik jumisi berilgen. 
                Oqiwshi bilmegen, tanimag'an, ko'rmegen na'rseleri boyinsha so'yley almaytug'ini 
                belgili. Sol sebepli, da'slep oqiwshilardi sayaxatqa alip bariw duris boladi. 
                Oqiwshilardin bilmegen zati menen tanistiriw ha'm sol tuwrali sa'wbet alip barip, 
                so'zlik qorin teren'letiwimiz mu'mkin. Birinshi ku'ni baqshag'a sayaxatqa alip barip, 
                paliz o'nimleri ha'm basqa da baqshadag'i o'simlikler tuwrali mag'liwmat beriledi, 
                sayaxat tamam boliwi menen gu'rrin'lesiw jaqsi ta'sir ko'rsetedi. Ekinshi ku'ni tema 
                boyinsha sabaq o'tiwge boladi. O'tken sabaqtag'ilardi esine tu'sirip birinshiden sabaq 
                turmis penen baylanissa, ekinshiden esitpegen ko'plegen so'zleri menen islesedi, 
                tanisadi ha'm omirlik tu'rmista qollana aladi. Usi barista so'zlik qorg'a qosilg'an jan'a 
                so'zler endilikte ku'ndelikli turmista qollanilatug'in so'zlerge aylanip baradi ha'm de 
                so'zlik qori da ken'eyedi.</p>
              <p id="usillar">So'zlik qordi ken'eytiw ha'm jan'alatiwg'a baylanisli sabaq barisinda ko'p g'ana 
                metodlardan paydalaniwg'a boladi. Jan'a metodlardi oylap tabiw, sabaqqa en jaydiriw, 
                oqiwshilardi eslep qaliw qa'biletin jaqsilaw, sabaqqa qiziqtira aliw, so'zlik qorin
                bayitiwg'a baylanisli usillar islep shig'iw - bul oqitiwshinin' aldina qoyg'an en' u'lken 
                maqsetlerinen biri boliwi kerek.</p>  
            <p>Oqitiwshi tek g'ana sabaqliqta belgilep berilgen so'zlik jumislar menen islep 
                qoymasta, ku'ndelikli sabaq barisinda, ha'r tu'rli tapsirmalar quraminda da so'zlik 
                jumislarinan paydalaniwg'a boladi. Bunday tu'rdegi tapsirmalardi baslawish klass 
                oqiw, ana tili sabaqlarinda ko'plep ushiratiwg'a boladi. Misal keltiretug'in bolsaq, 2-
                klass oqiw kitabinin' 17-betinde S.Abbazovtin' "Bizin' mektep bag'inda"12 atli qosig'i 
                berilgen. Usi qosiq keyninde tema boyinsha tu'sinigin bekkemlew maqsetinde birneshe 
                tapsirmalar berilgen. Sol tapsirmalar ishinde "Mektebin'izdin' qiytag'inda qanday 
                miyweler o'siriledi, aytip berin'" degen tapsirma da kiritilgen. Tapsirma boyinsha 
                oqitiwshi balag'a qosiq qatarinda ushiratqan jan'a so'zlerdin' ma'ni-mazmunin 
                tu'sindirip, olardi so'ylew waqtinda qanday paydalansa duris bolatug'inlig'i haqqinda 
                tu'sinik berip, so'zlik qorin jan'a so'zler menen bayitip baradi. Son' o'zlerinin' mektep 
                bag'indag'i miywe terekleri haqqinda sa'wbetin baslawlari mu'mkin boladi. Sebebi, 
                bala tu'sinbegen jan'a so'zlerin tu'sindi, mektep qiytag'i, miywe tu'rleri tuwrali 
                tu'sinikke de iye boldi. Endi o'z mektep qiytag'inda o'setug'in miyweler haqqinda 
                qiynalmastan ayta alatug'in da'rejege jetedi. Usinday sa'wbet tapsirmalarinan 
                paydalanip, balalardin' so'zlik qori da a'dewir o'sedi.</p>
             <p>Joqarida sanap o'tilgen ko'plegen usillar arqali baslawish klass oqiwshilarinin' 
                so'zlik qori ken'eyip, bayip baradi. Bul a'lbette pidayi ustazlarimiz miyneti, elimizdegi 
                imkaniyatlar ta'sirinde qa'liplesip baradi. Jaslarg'a bolg'an itibardin' sa'wlesin tek g'ana 
                so'zlik timsalinda emes, al pu'tkil ta'lim tarawinda ko'riwimizge boladi. A'sirese, 
                g'arezsizlik da'wirimizde ertengi ku'nimiz esaplang'an keleshek a'wladimizdin' bilim 
                ha'm ko'nlikpelerin rawajlandiriw, so'zlik baylig'in ken'eytiw, til o'tkirligin asiriw ha'm 
                saw-salamat qilip ta'rbiyalawg'a ayiriqsha itibar qaratilip kelinbekte. Buni jurt 
                basshimiz o'zinin' so'zlerinde: "Perzentlerimizdi g'arezsiz pikirli, zamanago'y bilim 
                ha'm ka'sip-o'nerlerdi iyelegen, qariwli o'mirlik poziciyag'a iye, da'l patriot insanlar 
                sipatinda ta'rbiyalaw biz ushin og'ada u'lken a'himiyetke iye bolg'an ma'sele 
                esaplanadi"13 dep aytip o'tken so'zlerinde de ko'riwimizge boladi. Xalqi, a'sirese jaslari 
                bilimli, sawatli, ku'shli, ma'deniyatli, tili o'tkir, so'zlik qori bay bolsa onin' ertengi 
                ku'ni, keleshegi da gu'llep jasnag'an, abad boladi. </p> 
                <p Align="right"> <i id="yakun"> <a href="../"> 9-yanvar</a> 2021 Nukus</i></p>  
</body>
</html>